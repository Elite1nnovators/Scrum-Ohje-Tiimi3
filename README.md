# Scrum-Ohje-Tiimi3
Kuvitteellisen kehitystiimin Scrum-ohje

## Roolit

Tiimin kullekin jäsenelle jaetaan kuhunkin tehtävään sopivat roolit, jotta projekti etenee sujuvasti. On hyvä, että jokaisella tiimin jäsenellä on omaan osaamistasoon sopiva rooli, jossa pystyy edistämään projektia sujuvasti eteenpäin.


## Miksi Scrum toimii?

Scrum-menetelmä soveltuu erittäin hyvin ohjelmistokehityksessä käytettäväksi, sillä se mahdollistaa helposti ohjelmiston jatkuvan parantamisen ja tarvittaviin muutoksiin voidaan reagoida nopeasti. Tiimin sujuva toiminta ja säännölliset palaverit varmistavat, että projekti etenee suunnitellussa aikataulussa eteenpäin. Toimintatapoja voidaan muuttaa projektin aikana ja työjonon säännöllinen läpikäynti varmistaa, että ohjelmiston kannalta tärkeimmät ja olennaisimmat toiminnallisuudet tulee tehtyä ensin.

Scrum parantaa tuotteen laatua, sillä ongelmat ja puutteet voidaan havaita ajoissa ja korjata lopulliseen tuotteeseen. Scrum-tiimin toiminta tiiviissä yhteistyössä asiakkaan kanssa edesauttaa, että asiakkaan tarpeet tunnistetaan oikein ja tuottetta kehitetään oikeaan suuntaan, jotta lopullinen tuote vastaa mahdollisimman hyvin asiakkaan tarpeita.


## Johdanto Scrum -menetelmään

Scrum on yleisesti ohjelmistokehityksessä käytetty ketterä projektinhallintamenetelmä. Scrumin perustana ovat säännöllisesti toistuvat määrämittaiset sprintit, joiden aikana lopullista tuotetta kehitetään yksi vaihe kerrallaan eteenpäin. Vaiheet on koottu työjonoon, josta sprinttiin otetaan yksi vaihe kerrallaan työstettäväksi tärkeysjärjestyksessä, jolloin tärkeimmät toiminnallisuudet toteutetaan ensin.

Työskentely tapahtuu scrum-tiimissä, jossa jokaiselle jäsenelle on annettu selkeä tehtävä projektissa. Tiimi pitää säännöllisesti scrum-palavereja sekä sprintin lopussa katselmuksen, jossa tarkastellaan ja arvioidaan sprintin lopputulosta sekä sovitaan tulevan sprintin sisällöstä.

Scrum -menetelmän avulla on mahdollista kehittää tehokkaasti laadukkaita ja testattuja tuotteita, jotka vastaavat mahdollisimman hyvin asiakkaan tarpeita. Alla on kuvattu tarkemmin Scrum-syklin vaiheita, työjonoja sekä scrum-tiimin eri rooleja.
